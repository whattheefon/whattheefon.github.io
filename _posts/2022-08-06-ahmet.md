---
layout: posts
title:  "Ahmet-san ve Dilde İlerigörüşlülük"
date:   2022-08-06 16:00:00 +0300
categories: dil
---

![](/assets/img/nonbinary_ahmet.png)

Atatürk döneminde batıcıl hitap ihtiyacından ötürü bay (eski Türkçe: zengin) ve bayan (Moğolca) sözcükleri yaratılmıştı. Şimdi yine bir ilerigörüşlülük ibaresi olarak cinsiyet nötür bir hitap ihtiyacına ön almak için Japonca'dan "san"ı ithal edebiliriz bence :D Ahmet-san!

Bay ve bayan, sıfat kılıklı olup unvan olarak kullanıldığı için Bay Kemal gibi pejoratif ya da Bayan gibi proçomar kullanımlardan ileriye gidemiyor. "Sayın" ise önad olarak kullanıldığından sırıtmıyor, geniş bir kullanım alanı var.

Türkçe'de unvanlar adlardan sonra gelir. Gramerlerimizin yakın olduğu Japonca'da da aynı biçimdedir. Unvan cenneti bir dilden cinsiyet nötür bir alıntıyı ulusal dağarcığımıza ekleyebiliriz. 1930'un tezcanlı unvan yaratımlarından farkı olduğunu düşünmüyorum.

1930larda bireyleri ulusal düzlemde yurttaşlık çizgisinde eşitlemek için, devrim kanunuyla kaldırılan "bey, hanım, efendi" gibi unvanların yerine Batı'nın Mr, Mrs, Miss çözümüne öykünülmüş, ancak Miss'in karşılığı "bayın" Atatürk tarafından profeminist bir anlayışla reddedilmiştir.

Peki şimdi bey, hanım ve efendi kelimelerini kullanarak devrim kanunlarını mı çiğnemiş oluyoruz? Hayır, bu kelimelerin sadece yasal olarak kullanılmasına bir engel var, zaten yakın zamanda soyadı yasası çıktı. Yurttaşlar yasa nezdinde ad, soyad ve hitap biçiminden eşitlenmiştir.

Kısacası bu devrim kanunu başarıya ulaşmıştır. Bugünkü bey, hanım kullanımları ise dilin günlük kullanımlarıyla ilgili bir konudan ibarettir. Bir devrim yaşanmış, her şey alt üst edilmiş ve devrimin diyalektiği gereği "bay, bayan" ile "bey, hanım" günlük dilde çarpışmış ve kazanan ikincisi olmuştur. Çünkü bu dilin binlerce yıllık yapısı gereği bize doğal olan ikincisidir. Dil Devrimi'nde 5-10 yıllık süreçte bir şeyler başarılmaya çalışıldığından döke çarpa ilerlense de yaşamın diyalektiği hem onu hem de yurttaşlığın yasal eşitliğini başartmıştır.

Ne dilin ne de toplumsal ilerlemenin sonunda olduğumuzdan biz de geçmiş ile gelecek arasındaki evrim halkasında var olan oyuncularız. Çelişkiler hep birlikte var olacaktır ve karşımıza çıkan önemsiz sorunların bile çözümünü ilerigörmek bana kalırsa devrimci bir tutumdur.
