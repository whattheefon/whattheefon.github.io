---
layout: post
title:  "Evvela Sosyalist Olmalı?"
date:   2022-11-05 14:36:00 +0300
categories: ataturk
---

![](/assets/img/evvela_sosyalist_olmali.jpg)

*Evvela sosyalist olmalı, maddeyi anlamalı.* 
Genç Mustafa Kemal Atatürk'ün 5 Ocak 1904'te not defterine yazdığı tümce bu.

23 yaşındaki bir gencin not defterindeki bir cümle üzerinden bir Sol Kemalist perspektif inşa edilmeye çalışılırsa o perspektif temelsiz olur. Üstelik üzerine inşa edilen kelimenin bile mevcut anlamına işaret ettiği şüpheli.

Atatürk ideolog değil, pragmatistti. 1920'lerden 1938'e kadar birbiriyle çelişen birçok cümlesi mevcuttur. Söylenen bir cümleyi cımbızlayıp kendi görüşümüze dayanak yapmadan önce cümlenin söylendiği yıl ve koşulları ele alarak bağlamında değerlendirmek gerek.

![](/assets/img/panturanizm_yapmadik.png)

Kurtuluş Savaşı sürecinde de, emperyal güçlerle savaşılıyor olması ve Sovyet desteği de göz önüne alınarak anti emperyal ve anti kapitalist birtakım sözler edilip bu şekil bir retorik izlenmiş olabilir. Sovyet dostluğu gözetilmiş olabilir.

![img](https://pbs.twimg.com/media/Fgy2WHAXgAAlF_s?format=png&name=900x900)

Ancak bolşevizmin Türkiye'de mümkün olmadığı defaatle dile getirillip, Sovyet müttefikliğini gözetirken öte yandan bu müttefikliğin bir rejim ithali anlamına gelmediği de ifade edilmiştir. Türkiye nihayetinde ulusçu, halkçı ve devletçi bir devlettir.

![img](https://pbs.twimg.com/media/Fgy3MPEXEAAJZd4?format=png&name=large)

Dolayısıyla Sol Kemalizm'i birkaç cümle üzerinden ta Atatürk'ün not defterindeki tümcelere dayandırmaktansa onu Kemalizm'in evrimi üzerinden tanımlamak daha makul. Kemalizm dogmatik bir düşünce değildir. A.T. Kışlalı'nın da dediği gibi "doktrinsiz bir ideolojidir"

Soğuk Savaş sonrası dünyada yaşanan kamplaşma ve 1960 Devrimi sonrası yeşeren özgürlükçü havada serpilen; Yön, Kadro dergileri ve Avcıoğlu teorisyenliğinde yükselen, 68 Kuşağı ile pratiğe taşınan bir ortamın mahsulü olarak bakabiliriz Sol Kemalizme.

İsmet İnönü de bu yükselen eğilimi görüp, 40 yıllık devletçiliği çağdaş söyleme eklemlemiş ve Devletçilik, Laiklik, Halkçılık ilkelerini Ortanın Solu söylemine dayanak yapmıştır. CHP'nin sosyal demokrasiye evrilmesinde 2. Kuşak Kemalistlerin zamanın ruhunu giymesi etkilidir.

![img](https://pbs.twimg.com/media/Fgy6D5_WYAAsvBD?format=jpg&name=medium)

Deniz Gezmiş'in Kemalist kökleriyle Marksist Leninist ideolojiyi sentezleyebilmesinin kökeni de bu zamanın ruhudur. 1920'lerin bağımsızlıkçı ruhunu kök alabilmesinin sebebi tam da Kemalizm'in bir ruh olarak doğması, esnekliği ve ilham verebilirliğidir.

![img](https://pbs.twimg.com/media/Fgy9RxmWIAEQGc_?format=jpg&name=900x900)

Sol Kemalizm'in 1960-80 arasındaki etkinliğinin şu anda olmamasının sebebi de 1980 karşıdevrimi ve Soğuk Savaş'ın bitmesiyle koşut olarak, solun da köklerini Türk ulusçuluğundan almayı bırakıp, Kürt ulusçuluğuna yedeklenmesi olarak söylenebilir.

Bir diğer sebebi de 60-80 arasındaki retoriğin ABD emperyalizmi özelinde bağımsızlık üzerinde gerçekleşirken mevcut durumda bağımsızlığın tehlikeye girmesinden çok istibdat rejiminde yaşadığımızdan bireysel ve toplumsal hürriyetimizin tehlikeye girmesidir.

Ruhumuzu 1923'ten alsak da, bugünkü mücadelemiz işgale karşı değil, istibdata karşıdır, yani amacımız 1908'de olduğu gibi bir Hürriyet Devrimi yaratmaktır. 2013'te şeklini alan yeni kuşak Kemalizm kendisini sokaklarda özgürlük talebiyle var etmiştir.

![img](https://pbs.twimg.com/media/Fgy-hcmXkAAkXWp?format=png&name=small)

Dolayısıyla 60-80 arasının şekillendirdiği ekonomik sol-sağ ikileminden ziyade bugün 2 boyutlu politik pusulanın y ekseni üzerinde "istibdat kş. hürriyet" çelişkisi baş çelişkimizdir.